DNEVNIK SASTAJANJA

3. listopada 2018.
PRISUTNI: Ćaćić, Frühwirth, Jelović, Mijoč, Ostojić, Žužul
PLAN: Dogovor oko imena grupe i teme projektnog zadatka.
ZAKLJUČAK: Ime grupe je 'LittleSkillzException' i dogovoreno je kako se neće predlagati nova tema projektnog zadatka nego se ostaje pri zadanoj temi 'Auto servis'. Također, svaki član mora napraviti GitLab korisnički račun.

11. listopada 2018.
PRISUTNI: Ćaćić, Frühwirth, Jelović, Mijoč, Ostojić, Žužul
PLAN: Rasprava o tekstu projektnog zadatka.
ZAKLJUČAK: Razriješene su neke nejasnoće, ali su i nastale nove. Razmatra se sastanak s asistentom u vezi projektnog zadatka.

17. listopada 2018.
PRISUTNI: Ćaćić, Frühwirth, Jelović, Mijoč, Ostojić, Žužul
PLAN: Podjela zadataka i još jedna detaljna rasprava o tekstu projektnog zadatka.
ZAKLJUČAK: Određeno je kako će članovi Ćaćić, Jelović i Mijoč biti zaduženi za frontend web aplikacije, a članovi Frühwirth, Ostojić i Žužul za backend web aplikacije. Svi članovi moraju dati svoj doprinos u pisanju dokumentacije projekta. 
U raspravi o zadatku definitivno je odlučeno kako će voditelj grupe otići na sastanak s asistentom zbog nejasnoća pronađenih u tekstu projektnog zadatka.

28. listopada 2018.
PRISUTNI: Ćaćić, Frühwirth, Jelović, Mijoč, Ostojić, Žužul
PLAN: Pisanje funkcionalnih zahtjeva i podjela zadataka oko pisanja opisa obrazaca uporabe. Rješavanje pojedinačnih nejasnoća te razgovor o obrascima uporabe i sekvencijskim dijagramima. Planiranje izrade baze podataka.
ZAKLJUČAK: Funkcionalni zahtjevi su napisani. Jelović, Mijoč i Ostojić imaju zadatak napisati opise obrazaca uporabe. Frühwirth, Ostojić i Žužul imaju zadatak izraditi bazu podataka do srijede 31. listopada. 
Ćaćić će upisati sastanak u dnevnik sastanaka i ima zadatak detaljno proučiti obrasce uporabe i sekvencijske dijagrame te po mogućnosti započeti s njihovom izradom.

31. listopada 2018.
PRISUTNI: Frühwirth, Ostojić, Žužul
PLAN: Kreiranje relacijske baze podataka i njen export u .sql datoteku.
ZAKLJUČAK: Osmišljena je shema relacijske baze podataka u kojoj ćemo čuvati potrebne podatke. Baza podataka je kreirana u PostgreSQL-u. Kreirana je datoteka koja omogućuje ostalim članovima tima import spomenute baze podataka. 

5. studenog 2018.
PRISUTNI: Ćaćić, Frühwirth, Jelović, Mijoč, Ostojić, Žužul
PLAN: Podjela zadataka oko kreiranja sekvencijskih dijagrama te dijagrama obrazaca uporabe. Dogovor i rješavanje nejasnoća istih.
ZAKLJUČAK: Frühwirth radi sekvencijske dijagrame za UC13-14 i dijagrame obrazaca uporabe, ovisno o količini posla pomoći će mu Žužul. Žužul radi sekvencijske dijagrame za UC15-16, Ćaćić UC4-6, Jelović UC7-9, Ostojić UC10-12, Mijoč UC1-3 i upisuje sastanak u dnevnik sastanka. UC-ovi će se pushati u zaseban direktorij dokumentacija/sekvencijski.

